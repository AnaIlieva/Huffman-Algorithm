









**Хъфманово кодиране**

Проект по Функционално програмиране,

СУ, ФМИ зимен семестър 2021/2022

Ана Илиева, фак. № 82303


# Съдържание

[Идея	3](#_Toc92892740)

[Структура	3](#_Toc92892741)

[Инструкции за употреба	4](#_Toc92892742)

[Обобщение на реализацията	5](#_Toc92892743)


#

# Идея
Целта на проекта е да бъде реализиран алгоритъмът на Хъфман за кодиране на информация – алгоритъм за компресия без загуба на данни, работещ в 4 стъпки:

1. Генериране на списък от вида ' ( (x, y) …), където x е елемент на оригиналните данни, а y – броя срещания на x 
1. Създаване на Хъфманово дърво, обединявайки по-малки поддървета, съответстващи на списъка от стъпка 1
1. Намиране на кодовете на отделните елементи – на всяко ребро в дървото от стъпка 2 се съпоставя 0, ако е ребро към лявото поддърво, или 1, ако е към дясното
1. Кодиране – всеки елемент на оригиналния списък се замества със своя код от стъпка 3

Използван е функционалният език за програмиране Scheme. В решението са реализирани двете основни функции - за кодиране и декодиране. Постигната е основната идея на проекта - след кодиране и декодиране на даден файл резултатът съвпада с оригинала. Данните са представени като списък от произволен тип елементи.
# Структура
Проектът е разделен на малки функции, изпълняващи отделни подзадачи, които обединени съставят двете основни функции:

- Функцията encode – приема предикат за сравнение на отделните елементи — напр. eq? или equal?, и данните, представени чрез списък и връща конструираното Хъфманово дърво и компресираните данни. Използва в себе си функциите:
- make-huffman-tree – съставя Хъфмановото дърво по подадения списък
- encoding – съставя кодираните данни
- Функцията decode - приема предикат за сравнение на отделните елементи — напр. eq? или equal?, Хъфмановото дърво и компресираните данни и връща оригиналния списък от елементи. Използва в себе си помощна функция за успоредно обхождане на дървото и кодираните елементи
# Инструкции за употреба
С проекта се работи изключително лесно. За извикване на фукнцията за кодиране: (encode equality list), където equality е предикатът за сравнение на елементите, а list е списъкът с данните.

Пример:

![](/Images/Aspose.Words.929add90-6b68-49a4-8db9-ad76b4457ad1.002.png)

Резултат: 

![](/Images/Aspose.Words.929add90-6b68-49a4-8db9-ad76b4457ad1.003.png)

За извикване на функцията за декодиране: (decode equality tree encoding), където equality е предикатът за сравнение на елементите, tree е Хъфмановото дърво, a encoding е кодираната информация.

Пример: 

![](/Images/Aspose.Words.929add90-6b68-49a4-8db9-ad76b4457ad1.004.png)

Резултат: 

![](/Images/Aspose.Words.929add90-6b68-49a4-8db9-ad76b4457ad1.005.png)
# Обобщение на реализацията
Проектът покрива базовите изисквания, като част от основните функции за работа с дървета са реализирани с помощта на написания код на лекции и упражнения.













6

